# Запити зацікавлених осіб

## Вступ

Розробка системи вимагає ретельного планування та узгодження всіх вимог і специфікацій. Цей документ надає всебічний
огляд вимог та специфікацій для розробки системи, детально описуючи всі необхідні аспекти для її успішної реалізації.
Дана частина, містить [основні визначення та скорочення](#основні-визначення-та-скорочення), в якому наведені ключові
терміни, які забезпечують точне розуміння всіх вимог, а також вказані [посилання](#посилання) на зовнішні документи, що
використовуються для аналізу предметної області.

Структура документа подана у розділі [короткого змісту](#короткии-зміст), де наведено опис кожного з розділів, які
слідують після цього. Один з ключових розділів
присвячений [характеристиці ділових процесів](#характеристика-ділових-процесів), де описуються як зовнішні фактори, що
впливають на бізнес (такі як бізнес-актори), так і внутрішні (робітники), а також взаємодія між ними. В цьому розділі
також детально подано бізнес-сценарії, що демонструють основні взаємодії всередині системи.

Окрім того, у розділі про [короткий огляд продукту](#короткии-огляд-продукту) визначено межі системи та категорії її
користувачів. В документі
розглядаються [функціональні вимоги](#функціональність), [практичність](#практичність), [надійність](#надіиність), [продуктивність](#продуктивність)
і [експлуатаційна придатність](#експлуатаціина-придатність), що дає змогу оцінити ключові параметри для забезпечення
високого рівня якості та продуктивності системи.

Цей документ служить важливим керівництвом для зацікавлених осіб, забезпечуючи чітке уявлення про структуру,
функціональність та вимоги до системи.

### Мета

Метою даного документа є формалізація та визначення вимог зацікавлених осіб для розробки та впровадження системи
управління проєктами. Документ служить основою для збору, аналізу та узгодження запитів, які відображають потреби та
очікування різних користувачів системи, включаючи кінцевих користувачів, менеджерів, розробників і адміністрацію.

Записи вимог зацікавлених осіб допомагають забезпечити чітке розуміння функціональності та характеристик системи, що
сприятиме успішній реалізації проєкту. Визначення цих вимог також дозволяє виявити потенційні ризики й проблеми на
ранніх етапах, що забезпечує належний рівень якості, надійності та продуктивності системи.

### Контекст

Документ описує вимоги до проєкту BranchOut, інноваційної системи управління проєктами, яка покликана спростити процеси
планування та виконання завдань для технічних і нетехнічних користувачів. Визначення вимог зацікавлених осіб є критично
важливим етапом у розробці системи, оскільки дозволяє зрозуміти потреби та очікування всіх учасників проєкту.

### Основні визначення та скорочення

**[Стейкхолдер](#link1)** - це фізична або юридична особа, яка прямо чи опосередковано впливає на роботу організації або
має певні очікування від результатів її діяльності.

**[Ризик проєкту](#link2)** - це несподівана подія, яка може вплинути на роботу як на краще, так і на гірше. Оцінка
ризиків передбачає прогнозування того, які події можуть статися протягом життєвого циклу проєкту та наскільки серйозно
вони можуть вплинути на нього.

**[Обсяг проєкту](#link3)** - це загальне розуміння зацікавленими сторонами того, що входить до проєкту, і факторів, які
визначають його успіх. Обсяг проєкту складається з функціональних можливостей або специфікацій, викладених у його
вимогах.

**[Завдання проєкту](#link4)** - це поліпшення ситуації, яку ви описали у постановці проблеми, тому завдання повинні
бути максимально конкретизованими, реалістичними та досяжними. Іншими словами – це конкретні події, які можна виміряти та
без яких мета проєкту не може бути досягнутою.

**[Графік проєкту](#link5)** - це візуальне представлення завдань або заходів у хронологічному порядку. Це дає
керівникам проєктів комплексне уявлення про весь проєкт в одному місці. Графік розділяє проєкт на менші завдання та
етапи, для кожного з яких визначено кінцевий термін виконання.

### Посилання

1. <a id="link1" href="https://smartik.kiev.ua/stejkkholdery-shcho-take-i-chomu-vazhlyvi/" target="blank">Стейкхолдер</a>
2. <a id="link2" href="https://training.qatestlab.com/blog/helpful-materials/sequence-of-actions-for-project-evaluation/" target="blank">Ризик проєкту</a>
3. <a id="link3" href="https://training.qatestlab.com/blog/helpful-materials/sequence-of-actions-for-project-evaluation/" target="blank">Обсяг проєкту</a>
4. <a id="link4" href="https://www.prostir.ua/?news=yak-formulyuvaty-zavdannya-projektu" target="blank">Завдання проєкту</a>
5. <a id="link5" href="https://www.mindonmap.com/uk/blog/project-timeline/" target="blank">Графік проєкту</a>

Інші визначення можете переглянути в розділі [Аналіз предметної області](state-of-the-art.md#основні-визначення)

## Короткий зміст

- [Характеристика ділових процесів](#характеристика-ділових-процесів)
- [Короткий огляд продукту](#короткии-огляд-продукту)
- [Функціональність](#функціональність)
- [Практичність](#практичність)
- [Надійність](#надіиність)
- [Продуктивність](#продуктивність)
- [Експлуатаційна придатність](#експлуатаціина-придатність)

## Характеристика ділових процесів

**Бізнес-актори** – це зовнішні учасники процесу управління проєктами:

- **Замовники**: організації або особи, які ініціюють проєкти, визначають їхні цілі та надають вимоги.
- **Постачальники**: зовнішні організації або особи, що забезпечують ресурси або послуги для виконання проєктів.

**Робітники** – це внутрішні учасники, відповідальні за управління та виконання проєктів:

- **Проєктні менеджери**: керують плануванням, виконанням і контролем проєктів.
- **Учасники проєкту**: виконують окремі завдання, необхідні для реалізації проєкту.

| <div style="text-align: left">ID</div> | <div style="text-align: left">InitiateProject</div>                                                                                                                                                                                                                                                                                                       |
|----------------------------------------|-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| НАЗВА                                  | Ініціювати проєкт                                                                                                                                                                                                                                                                                                                                         |
| УЧАСНИКИ                               | Проєктний менеджер, замовник                                                                                                                                                                                                                                                                                                                              |
| ПЕРЕДУМОВИ                             | Замовник висловив потребу у створенні проєкту                                                                                                                                                                                                                                                                                                             |
| РЕЗУЛЬТАТ                              | Визначені вимоги до проєкту                                                                                                                                                                                                                                                                                                                               |
| ВИКЛЮЧНІ СИТУАЦІЇ                      | <ol><li>Замовник та проєктний менеджер виявляють критичні ризики, що роблять проєкт неможливим для реалізації</li><li>Сторони неправильно оцінюють можливості проєкту</li><li>Замовник та проєктний менеджер не можуть дійти згоди у питаннях бюджету та часових рамок</li></ol>                                                                          |
| ОСНОВНИЙ СЦЕНАРІЙ                      | <ol><li>Проєктний менеджер разом із замовником визначає мету та цілі проєкту</li><li>Замовник та проєктний менеджер визначають обсяг робіт, основні зацікавлені сторони, потенційні ризики</li><li>Сторони встановлюють початковий бюджет та оцінюють часові рамки виконання проєкту</li><li>Проєктний менеджер та замовник затверджують проєкт</li></ol> |

| <div style="text-align: left">ID</div> | <div style="text-align: left">CreatePlan</div>                                                                                                                                                                                                                                             |
|----------------------------------------|--------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| НАЗВА                                  | Створити план проєкту                                                                                                                                                                                                                                                                      |
| УЧАСНИКИ                               | Проєктний менеджер, учасники проєкту, замовник                                                                                                                                                                                                                                             |
| ПЕРЕДУМОВИ                             | Ініційований проєкт, визначені загальні вимоги                                                                                                                                                                                                                                             |
| РЕЗУЛЬТАТ                              | Створений план проєкту                                                                                                                                                                                                                                                                     |
| ВИКЛЮЧНІ СИТУАЦІЇ                      | <ol><li>Замовник змінює вимоги до проєкту</li><li>Команда не погоджується з планом</li></ol>                                                                                                                                                                                               |
| ОСНОВНИЙ СЦЕНАРІЙ                      | <ol><li>Проєктний менеджер розробляє детальний план управління проєктом</li><li>Проєктний менеджер визначає обсяг робіт, розподіл ресурсів та графік роботи</li><li>Проєктний менеджер та учасники проєкту обговорюють створений план</li><li>Проєктний менеджер затверджує план</li></ol> |

| <div style="text-align: left">ID</div> | <div style="text-align: left">ExecuteTasks</div>                                                                                                                                                                                                                                                                                                                                                                                        |
|----------------------------------------|-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| НАЗВА                                  | Виконати завдання проєкту                                                                                                                                                                                                                                                                                                                                                                                                               |
| УЧАСНИКИ                               | Проєктний менеджер, постачальники, учасники проєкту                                                                                                                                                                                                                                                                                                                                                                                     |
| ПЕРЕДУМОВИ                             | Сформований план проєкту                                                                                                                                                                                                                                                                                                                                                                                                                |
| РЕЗУЛЬТАТ                              | Виконані завдання згідно з планом                                                                                                                                                                                                                                                                                                                                                                                                       |
| ВИКЛЮЧНІ СИТУАЦІЇ                      | <ol><li>Проєктний менеджер неефективно організував роботу команди</li><li>Постачальники змінюють умови контрактів</li><li>Учасники проєкту виконують завдання неправильно</li></ol>                                                                                                                                                                                                                                                     |
| ОСНОВНИЙ СЦЕНАРІЙ                      | <ol><li>Проєктний менеджер створює завдання в рамках вимог проєкту, встановлює їх пріоритетність</li><li>Проєктний менеджер організовує роботу команди, розподіляє завдання та ресурси</li><li>Проєктний менеджер підписує угоди з постачальниками для здійснення закупівель</li><li>Учасники проєкту виконують завдання відповідно до плану</li><li>Учасники проєкту повідомляють проєктного менеджера про виконання завдань</li></ol> |

| <div style="text-align: left">ID</div> | <div style="text-align: left">TrackProgress</div>                                                                                                                                                                                                                                                                               |
|----------------------------------------|---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| НАЗВА                                  | Відстежити прогрес проєкту                                                                                                                                                                                                                                                                                                      |
| УЧАСНИКИ                               | Проєктний менеджер, замовник                                                                                                                                                                                                                                                                                                    |
| ПЕРЕДУМОВИ                             | Учасники проєкту розпочали виконання завдань проєкту                                                                                                                                                                                                                                                                            |
| РЕЗУЛЬТАТ                              | Відстежено виконання завдань                                                                                                                                                                                                                                                                                                    |
| ВИКЛЮЧНІ СИТУАЦІЇ                      | <ol><li>Учасники проєкту, відповідальні за виконання завдання, не вкладаються в часові рамки</li><li>Проєктний менеджер проводить недостатній аналіз поточного стану проєкту</li></ol>                                                                                                                                          |
| ОСНОВНИЙ СЦЕНАРІЙ                      | <ol><li>Проєктний менеджер здійснює комунікацію з особами, відповідальними за виконання завдань</li><li>Учасники проєкту передають проєктному менеджеру інформацію щодо статусу своїх завдань</li><li>Проєктний менеджер аналізує зібрану інформацію та формує звіт</li><li>Проєктний менеджер передає звіт замовнику</li></ol> |

| <div style="text-align: left">ID</div> | <div style="text-align: left">CloseProject</div>                                                                                                                                                                                                                                                                                                                                                        |
|----------------------------------------|---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| НАЗВА                                  | Завершити проєкт                                                                                                                                                                                                                                                                                                                                                                                        |
| УЧАСНИКИ                               | Проєктний менеджер, замовник, учасники проєкту                                                                                                                                                                                                                                                                                                                                                          |
| ПЕРЕДУМОВИ                             | Учасники проєкту виконали всі завдання, передбачені планом                                                                                                                                                                                                                                                                                                                                              |
| РЕЗУЛЬТАТ                              | Успішно реалізований проєкт                                                                                                                                                                                                                                                                                                                                                                             |
| ВИКЛЮЧНІ СИТУАЦІЇ                      | <ol><li>Учасники проєкту не виконали весь обсяг робіт у термін, передбачений планом</li><li>Замовник не задоволений результатом проєкту</li></ol>                                                                                                                                                                                                                                                       |
| ОСНОВНИЙ СЦЕНАРІЙ                      | <ol><li>Проєктний менеджер перевіряє, чи реалізований план проєкту та чи виконані всі завдання</li><li>Проєктний менеджер отримує від замовника підтвердження про виконання плану та досягнення цілей проєкту</li><li>Проєктний менеджер закриває контракти з постачальниками та іншими третіми сторонами</li><li>Проєктний менеджер готує фінальний звіт по проєкту та архівує всі документи</li></ol> |

## Короткий огляд продукту

**BranchOut** – це інноваційне програмне забезпечення для ефективного управління завданнями, командами та проєктами.
Завдяки зручному інтерфейсу та широкому набору функцій, BranchOut може стати незамінним інструментом для організацій
різних галузей, від розробки програмного забезпечення до маркетингу, продажів і виробництва. Незалежно від розміру та
складності проєкту, користувачі можуть легко планувати, керувати, відстежувати та контролювати виконання завдань і
проєктів, підвищуючи загальну продуктивність і ефективність робочого процесу.

Основні характеристики:

- Надійність: BranchOut забезпечує стабільну роботу без збоїв, що є критично важливим для ефективного управління
  проєктами. Система оснащена передовими засобами безпеки для захисту конфіденційних даних користувачів.

- Продуктивність: BranchOut оптимізована для швидкої та безперебійної роботи, дозволяючи користувачам легко керувати
  завданнями, незалежно від кількості проєктів або учасників. Система розроблена для масштабування разом зі зростанням
  бізнесу, забезпечуючи високу продуктивність.

- Експлуатаційна придатність: Програма проста в налаштуванні та використанні. BranchOut забезпечує детальну
  документацію, а також доступ до підтримки, що дозволяє користувачам швидко знаходити рішення та розв'язувати будь-які
  питання.

**BranchOut** – це потужне рішення для будь-якої команди, яка прагне підвищити ефективність та прозорість управління
проєктами, одночасно забезпечуючи надійність, зручність та високу продуктивність на всіх етапах роботи.

## Функціональність

Наша система управління проєктами BranchOut створена для оптимізації командної роботи, покращення продуктивності та
полегшення процесу управління проєктами й завданнями. Завдяки інтуїтивно зрозумілому інтерфейсу та потужному
функціоналу, BranchOut забезпечує ефективну співпрацю між керівниками проєктів, членами команди та зацікавленими
сторонами.

### Інтерфейс користувача

Інтерфейс користувача є базовим набором можливостей, що надає система.

- створити акаунт
- увійти в акаунт
- редагувати дані акаунту
- видалити акаунт
- надіслати запит на приєднання до проєкту
- надіслати запит адміністратору за підтримкою

### Інтерфейс учасника проєкту

Цей інтерфейс розширює інтерфейс користувача та містить функції для роботи з окремими завданнями та організацією
робочого процесу.

- створити завдання
- редагувати завдання
- змінити статус завдання
- видалити завдання
- коментувати завдання
- переглянути прогрес проєкту
- вийти з проєкту

### Інтерфейс проєктного менеджера

Інтерфейс проєктного менеджера розширює функціонал учасника проєкту і надає додаткові інструменти для управління
командою та проєктами.

- додати учасника проєкту
- видалити учасника проєкту
- призначити завдання учаснику
- створити проєкт
- редагувати проєкт
- видалити проєкт
- отримати звіт про прогрес

### Інтерфейс адміністратора

Інтерфейс адміністратора надає найширші можливості для керування системою, доповнюючи та розширюючи функціонал інших
інтерфейсів.

- заблокувати користувача
- розблокувати користувача
- відповісти на запити користувачів

## Практичність

- Зрозумілий інтерфейс
- Кросплатформеність
- Налаштування та персоналізація
- Гарячі клавіші
- Співпраця в команді
- Пріоритизація задач
- Система сповіщень
- Звіти та аналітика

## Надійність

- **Безперебійна робота**: Система витримує високі навантаження та роботу багатьох користувачів одночасно.
- **Автоматичні бекапи**: Регулярне створення резервних копій для збереження даних.
- **Автоматичне збереження**: Прогрес користувача зберігається автоматично.
- **Шифрування**: Захист даних на всіх рівнях системи.
- **Відстеження збоїв**: Система відстежує роботу та сповіщає про проблеми в реальному часі.

## Продуктивність

- Висока швидкість завантаження завдяки індексації та нормалізації бази даних.
- Використання оптимізованих SQL запитів для мінімізації часу відповіді.
- Адаптивне кешування для зниження навантаження на сервер.
- Знижене використання ресурсів на клієнті завдяки серверній архітектурі.
- Аналітичні інструменти для профілювання запитів та виявлення потенційних проблем з продуктивністю.

## Експлуатаційна придатність

- Підтримка команд будь-якого розміру та кількості проєктів.
- Підтримка відкритих стандартів і REST API для інтеграції з іншими сервісами.
- Деталізована документація для розробників і користувачів.
- Регулярні оновлення для покращення стабільності та безпеки.
- Використання системи Issues для відстеження пропозицій та звітів про помилки від користувачів.
