# Аналіз предметної області

## Вступ

У цьому розділі представлений аналіз предметної області управління проєктами. Розглядаються основні сучасні підходи, а
також наявні засоби розв'язання проблеми. Огляд фокусується на перевагах та недоліках кожної системи, можливостях та
загрозах які можуть виникнути. Цей розділ документації дозволяє краще
зрозуміти ефективність і нюанси кожного підходу для різних типів проєктів.

## Основні визначення

**[Проєкт](#link1)** - обмежена в часі, ресурсах та вимогах якості унікальна сукупність
процесів, направлена на досягнення унікальних цілей та завдань для створення нової цінності (продукту або послуги).

**[Замовник](#link2)** - особа або
організація, яка замовляє та фінансує проєкт.

**[Проєктний менеджер](#link3)** - це фахівець у сфері управління проєктами. Менеджер проєкту може бути відповідальним за
планування, виконання та
завершення будь-якого проєкту, а також в будь-яких дотичних операціях, що мають визначений початок та кінець. Проєктний
менеджер є першою точкою контакту стосовно будь-яких проблем чи випадків, які ескалюються керівниками різноманітних
відділень в організації, перед тим як бути переадресованими до вищих щаблів керівництва.

**[План управління проєктами](#link4)** - це документ, який описує, як проєкт буде
виконуватися, здійснюватися його моніторинг і контроль, а також як він буде закриватися. Цей план інтегрує та консолідує
всі підпорядковані плани управління та базові плани, а також іншу інформацію, необхідну для управління проєктом. Потреби
проєкту визначають стратегії, які будуть використовуватися для управління різними аспектами проєкту, такими як обсяг,
розклад, вартість, якість, людські ресурси, комунікації, ризики та закупівлі.

**[Ключові показники ефективності](#link5)** - це система, яка оцінює успішність досягнень в роботі компанії, її відділів
та окремих працівників. Вона дозволяє
створити спеціальний план й цілі, яких слід дотримуватись протягом певного періоду, а потім тішитись результатам (або
умиватися слізьми та краще формулювати ті цілі).

**[Елементи проєктування](#link6)** - проєкт має
включати низку компонентів, які забезпечують його якісне виконання:

* Затвердження проєктних задач та цілей - містить в собі мету проєктування, тобто розв'язання задачі та досягнення
  поставленої мети. Будь-яка задача проєктування дуже часто описується як погано структурована.
* Обмеження - що діляться на (класифікація обмежень проєктування):
    * Генератори обмежень.
    * Предметну область обмежень.
    * Функції обмежень.
* Опис продукту - становить собою інформацію про об'єкт, який ми будемо проєктувати.
* Доцільність - являє собою певний ступінь, який дає можливість сказати, що все те, що ми будемо робити, тобто
  проєктувати, буде не даремно витраченим часом, що те, що в кінцевому випадку в нас вийде, зможе бути десь використане.
* План виробництва - являє собою певну послідовність кроків, етапів, які потрібно пройти заради досягнення кінцевої мети
  повною мірою.
* Опис використання - представляє певну структуровану інформацію про те, як можна використовувати кінцевий продукт, який
  проєктується.

**[Система управління проєктами](#link7)** - сукупність процесів, інструментів, методів, методологій, ресурсів і процедур
з управління проєктом. Система
документується в плані управління проєктами, і її зміст може відрізнятися залежно від галузі застосування,
організаційного впливу, складності проєкту і доступності наявних систем. Система управління проєктами, яка може бути як
формальною, так і неформальною, допомагає менеджеру проєкту ефективно доводити проєкт до завершення. Система управління
проєктами – це ряд процесів, і пов'язаних з ними функцій, моніторингу і контролю, об'єднаних у функціональну єдність.

**[Життєвий цикл проєкту](#link8)** - концепція, що розглядає проєкт як послідовність фаз, подій та етапів, кожна з
котрих має свою назву та часові межі.
Він як невіддільний елемент концепції проєктного аналізу включає час від перших затрат до останньої вигоди проєкту та
відображає розвиток проєкту, роботи, які проводяться на різних стадіях підготовки, реалізації та експлуатації проєкту.

**[Методологія управління проєктами](#link9)** - це практика або
техніка, яка допоможе вам успішно керувати проєктом і виконувати його. Вона описує, як взятися за проєкт і як виконати
покрокові інструкції щодо його завершення. Крім того, вона обмежує життєвий цикл проєкту правильно структурованими
етапами.

**[Класифікація методів управління проєктів](#link10)**

* **Традиційні методи управління проєктами.**
  <br>Ці методи мають чітку структуру, де проєкт проходить через певні фази: ініціація, планування, виконання,
  моніторинг і завершення.

    * Метод водоспаду (Waterfall):
    * PMBOK (Project Management Body of Knowledge)
    * PRINCE2 (PRojects IN Controlled Environments)
* **Гнучкі методи управління проєктами (Agile)**
  <br>Ці методи зосереджені на швидкому реагуванні на зміни та поступовому постачанню результатів.
    * Scrum
    * Kanban
    * Lean
* **Гібридні методи**
  <br>Поєднують елементи як традиційних, так і гнучких підходів.

    * Agile-Waterfall (гібридний підхід)
    * Lean Six Sigma
* **Інші методи управління**
    * Critical Path Method (CPM)
    * Critical Chain Project Management (CCPM)

**[Модель](#link11)** - відтворення чи відображення
об'єкта, задуму (конструкцій), опису чи розрахунків, що відображає, імітує,
відтворює принципи внутрішньої організації або функціонування, певні
властивості, ознаки чи/та характеристики об'єкта дослідження, чи відтворення
(оригіналу).

**[Артефакт](#link12)** - окремий шмат інформації, що використовується чи
з'являється в процесі розробки програмного забезпечення. Це може бути файл з кодом, модель, частина документації, чи
повідомлення електронної пошти або навіть нотатка, приклеєна до монітора.

**[UML](#link13)** - уніфікована мова моделювання, використовується у
парадигмі об'єктно-орієнтованого програмування. Є невіддільною частиною уніфікованого процесу розробки програмного
забезпечення.

**[Діаграма Ґанта](#link14)** - діаграма, яка використовується для ілюстрації
плану, графіка робіт за будь-яким проєктом. Є одним з засобів планування та управління проєктами.

## Підходи та способи вирішення завдання

### PRINCE2

**PRINCE2 (Projects in Controlled Environments)** — це структурована методологія управління проєктами, яка забезпечує
чітку організацію та контроль над проєктом через суворе дотримання процесів, документування та управління ризиками. Вона
підходить для масштабних та складних проєктів, особливо у державному секторі та IT.

![Етапи PRINCE2](https://wizeclub.education/wp-content/uploads/2023/09/Dizajn-bez-nazvi-12-1.png)

#### Переваги:

- Підходить для великих проєктів.
- Чітка структура управління і контроль.

#### Недоліки:

- Вимагає багато документування, що робить її громіздкою в динамічних умовах.
- Мінімізація комунікації може призвести до непорозумінь у команді.
- Відсутність рекомендацій щодо інструментів для організації роботи (напр., канбан).

Отже, **PRINCE2** — це методологія, яка забезпечує чіткість та передбачуваність для проєктів з великим обсягом робіт,
проте може бути менш ефективною у швидкозмінних середовищах через свою сувору регламентацію.

### Six Sigma

Методологія **Six Sigma** спрямована на поліпшення якості процесів і усунення дефектів у виробництві та інших
бізнес-процесах. Хоча вона спочатку була розроблена для виробничих процесів, її підхід також знайшов застосування в
управлінні проєктами, особливо в частині забезпечення якості та зниження ризиків.

![Етапи Six Sigma](https://wizeclub.education/wp-content/uploads/2023/09/Dizajn-bez-nazvi-13-1.png)

#### Переваги:

- Зниження кількості дефектів та підвищення якості.
- Підтримка систематичного аналізу та покращення процесів.
- Орієнтованість на факти та цифри, що зменшує ризики суб'єктивності.

#### Недоліки:

- Може бути занадто бюрократичною та трудомісткою для невеликих або швидкозмінних проєктів.
- Застосування потребує серйозної підготовки та сертифікації членів команди (наприклад, "Зелений пояс", "Чорний пояс").

**Методологія Six Sigma** добре підходить для процесів, де важлива стабільність і точність, однак у поєднанні з Agile
вона стає ефективною і для управління проєктами, що вимагають гнучкості й швидких змін.

### Метод критичного шляху (Critical Path Method, CPM)

**Метод критичного шляху (Critical Path Method, CPM)** — це ефективна техніка управління проєктами, яка допомагає
визначити послідовність критично важливих задач і запобігти затримкам у їх виконанні. Його основна мета — ідентифікувати
критичні завдання, на які найбільше впливають часові обмеження.

![Етапи CPM](https://images.ctfassets.net/pdf29us7flmy/6V6w0sa0xbY1Ww0445kCuh/100c8a635c2206957be068327c5f452f/critical-path-analysis-steps.png)

#### Переваги CPM:

- **Чітке розуміння пріоритетів**: метод дозволяє виділити критичні завдання, які вимагають першочергової уваги.
- **Контроль над термінами**: CPM допомагає ідентифікувати потенційні затримки й уникнути перевищення часу на виконання
  проєкту.
- **Можливість паралельної роботи**: метод допомагає знайти завдання, які можна виконувати одночасно, що прискорює
  процес.

#### Недоліки CPM:

- **Фокус лише на часі**: метод не враховує ресурси чи бюджет, тому для комплексного управління проєктом необхідно
  поєднувати CPM з іншими методами, наприклад, з управлінням ресурсами або витратами.
- **Точність залежить від правильних оцінок**: неточності в оцінці часу виконання завдань можуть призвести до помилкових
  висновків щодо критичного шляху.

#### Використання CPM:

Метод критичного шляху добре підходить для великих і складних проєктів, де важливо контролювати строки. Його можна
використовувати як інструмент планування в рамках більш жорстких методологій, таких як Waterfall, де точний розклад і
послідовність завдань відіграють ключову роль.

### Kanban

Методологія Kanban спрямована на візуалізацію робочих процесів та оптимізацію потоку завдань у команді. Спочатку
розроблена для виробничих процесів, вона також знайшла широке застосування в управлінні проєктами, особливо в сфері
розробки програмного забезпечення та інших бізнес-процесах, де важливий гнучкий підхід до управління задачами.

![Kanban схема](https://businessmap.io/wp-content/uploads/website-images/kanban-resources/Kanban_board-elements.png)

#### Переваги:

- Візуалізація робочого процесу, що полегшує управління завданнями та прийняття рішень.
- Гнучкість і можливість швидко адаптуватися до змін.
- Зниження перевантаження команди завдяки обмеженню кількості задач, які виконуються одночасно.

#### Недоліки:

- Може бути менш ефективним для великих команд або складних проєктів без чіткого визначення етапів роботи.
- Недостатня увага до детального планування може призвести до того, що довготривалі проєкти можуть втратити напрямок.

Методологія Kanban добре підходить для проєктів, які потребують гнучкості, швидкої адаптації до змін та ефективного
управління робочим процесом. Вона може використовуватися самостійно або в поєднанні з іншими підходами, як-от Scrum або
Lean, для досягнення максимальної ефективності.

### Waterfall

**Waterfall** або каскадна модель є традиційною методологією управління проєктами, яка підходить для структурованих і
стабільних проєктів. Основна характеристика цієї моделі — послідовність виконання етапів: кожен етап завершується, перш
ніж розпочати наступний. Це підходить для проєктів з чітко визначеними вимогами та планом, де зміни на пізніх етапах
небажані або неможливі.

![Основні етапи Waterfall](https://wizeclub.education/wp-content/uploads/2023/09/waterfall1.png)

#### Переваги Waterfall:

- Чітка структура та послідовність етапів.
- Легкість контролю за виконанням плану і витратами.
- Повна документація, яка полегшує роботу нових учасників команди.

#### Недоліки:

- Відсутність гнучкості до змін під час реалізації.
- Ризик отримати результат, що не відповідає очікуванням, якщо клієнт не точно визначив вимоги на початку.

#### Підходить для:

- Великих проєктів із багатьма стейкхолдерами.
- Проєктів з суворими вимогами до бюджету та термінів.
- Простих і коротких проєктів з чітко визначеними вимогами.

**Waterfall** найкраще підходить для проєктів, які мають стабільні вимоги, наприклад, у будівництві або виробництві.
Однак для сучасної ІТ-розробки, де часті зміни вимог є звичайною справою, ця модель застосовується рідше.

### Agile

**Agile** — це гнучка методологія управління проєктами, яка розроблена для швидкої адаптації до змін і орієнтована на
результат через постійну взаємодію з клієнтами та командою. На відміну від традиційного підходу Waterfall, Agile
дозволяє вносити зміни на будь-якому етапі розробки й підтримує постійний зворотний зв'язок.

#### Основу Agile закладено в "Agile Manifesto", який базується на чотирьох ключових цінностях:

- Люди та їхня взаємодія важливіші за процеси та інструменти.
- Справний продукт важливіший за вичерпну документацію.
- Співпраця з клієнтами важливіша за дотримання контрактів.
- Готовність до змін важливіша за слідування плану.

![Agile methodology](https://www.nvisia.com/hubfs/agile-methodology-chicago.png)

#### Переваги Agile:

- **Гнучкість і адаптивність**: зміни можуть вноситися в будь-який момент, що робить Agile особливо ефективним для
  проєктів у динамічних ринкових умовах.
- **Зниження ризиків**: завдяки постійному зворотному зв'язку й можливості коригувати продукт, ризики невдачі
  знижуються.
- **Висока мотивація команди**: залученість кожного учасника і рівність в ухваленні рішень підвищують мотивацію та
  відповідальність.

#### Недоліки Agile:

- **Складність у ресурсному плануванні**: через відсутність чіткого плану складно точно прогнозувати терміни та витрати.
- **Залежність від команди**: важко замінити членів команди, оскільки кожен глибоко залучений у процес.
- **Ризик постійних змін**: у неопитних проджект-менеджерів без досвіду Agile проєкт може перетворитися на нескінченний
  процес змін без досягнення результату.

#### Кому підійде Agile:

**Agile** підходить для проєктів, де вимоги можуть змінюватися, або коли клієнт не має чіткого бачення кінцевого
результату. Це часто проєкти в IT-галузі, стартапи, або ж інноваційні продукти, де необхідно швидко реагувати на ринкові
зміни й упроваджувати нові функції.

### Lean

**Lean** є окремою методологією, але вона тісно пов'язана з Agile через схожі принципи гнучкості, адаптації до змін і
орієнтованість на максимізацію цінності для користувача. Lean не пропонує конкретних інструментів чи фреймворків, як
Agile, але слугує філософським підходом, який допомагає компаніям оптимізувати ресурси й створювати продукт на основі
реальних потреб ринку.

![Основні принципи Lean](https://optim.tildacdn.one/tild3732-6639-4638-a234-333434373765/-/format/webp/leanprinciples.jpg)

#### Використання Lean:

Lean підходить для проєктів, де є велика невизначеність, наприклад, у стартапах. Це дозволяє швидко виходити на ринок із
мінімальною версією продукту, збирати зворотний зв'язок і потім покращувати продукт залежно від потреб клієнтів. Цей
підхід знижує ризики інвестицій у непотрібні функції та зменшує витрати на розробку.

#### Lean vs Agile:

- **Lean** — це філософія, яка фокусується на оптимізації процесів і мінімізації витрат. Вона не надає конкретних
  інструментів чи циклів, але ідеально підходить для створення MVP і роботи в умовах невизначеності.
- **Agile** — це фреймворк, який пропонує конкретні підходи до управління проєктами через ітераційний процес розробки з
  активною взаємодією з клієнтом.

Отже, **Lean** — це більше концепція для організації бізнес-процесів, яка може використовуватися разом з Agile у
проєктах, особливо у стартапах і нових продуктах, для швидкого тестування і покращення ідей.

### Scrum

**Scrum** – це популярна методологія управління проєктами, особливо в ІТ-індустрії, спрямована на підвищення
ефективності та гнучкості проєктних команд. Визначення Scrum базується на принципах гнучкого управління, де проєкти
виконуються в коротких ітеративних циклах, які називаються спринтами. Методологія Scrum призначена для швидкого
реагування на зміни, мінімізації ризиків та регулярного випуску високоякісних продуктів.

![Scrum methodology](https://web-promo.ua/wp-content/uploads/2023/11/skram.png)

#### Переваги Scrum:

- Підвищує гнучкість і креативність.
- Забезпечує регулярний зворотний зв'язок із замовником.
- Дозволяє уникнути втоми через розподілення задач на дрібніші етапи.
- Полегшує виявлення та розв'язання проблем завдяки постійній комунікації в команді.
- Особливо ефективний для невеликих команд (5-10 осіб).

#### Недоліки Scrum:

- Не підходить для великих команд: Ефективність знижується, якщо команда перевищує 10 осіб.
- Висока залежність від дисципліни команди: Успіх залежить від чіткого дотримання процесів.
- Часті зустрічі можуть бути виснажливими: Постійні стендапи та рев'ю можуть забирати час.
- Непридатний для жорстких дедлайнів: Гнучкість Scrum не завжди відповідає проєктам з фіксованими строками та вимогами.
- Вимагає постійного залучення замовника: Це може бути проблемою для клієнтів із зайнятим графіком.

#### Кому підходить Scrum:

**Scrum** ідеально підходить для команд, які працюють у динамічному середовищі, де вимоги можуть швидко змінюватися. Він
особливо ефективний для стартапів або невеликих компаній, які займаються розробкою інноваційних продуктів. Цей підхід
стане в пригоді проєктам, що потребують регулярного зворотного зв'язку від клієнтів та поступового вдосконалення. Scrum
підійде розробникам, які прагнуть постійного поліпшення результатів і готові до активної комунікації в процесі роботи.
Також він стане корисним для компаній, які цінують швидку адаптацію до ринкових змін і вимог користувачів.

## Порівняльна характеристика наявних засобів вирішення завдання

### [GitHub Projects](#link15)

GitHub Projects — це інструмент для керування проєктами, інтегрований безпосередньо з GitHub, що забезпечує команду
можливістю організовувати та відстежувати роботу поруч із репозиторіями коду.
Користувачі можуть створювати дошки з задачами, відстежувати прогрес за допомогою Kanban-дошок і автоматизувати
оновлення статусів завдань на основі змін у коді.
GitHub Projects підтримує тісну інтеграцію з pull requests, issues і комітами, що робить його ефективним рішенням для
розробників, які працюють у гнучких командах.
Система дозволяє створювати та налаштовувати декілька переглядів, фільтруючи, сортуючи або групуючи завдання, додавати
власні поля для відстеження метаданих, потрібних команді.
Замість того, щоб застосовувати певну методологію, проєкт надає гнучкі функції, які можна налаштувати відповідно до
потреб та процесів певної команди.

| Strengths                                                                                                                                                                                                                                                                                                                                                                                                                                                                                                                                                                                               | Weaknesses                                                                                                                                             |
|---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|--------------------------------------------------------------------------------------------------------------------------------------------------------|
| <ul> <li>Тісна інтеграція з github репозиторіями, pull requests та issues</li> <li>Наявність Kanban дошок, таблиць та roadmap</li> <li>Можливість групувати, сортувати та фільтрувати завдання</li> <li>Можливості кастомізації: <ul> <li>додавання користувацьких полів різних типів</li> <li>сортування / фільтрування / групування за бажаним полем</li> </ul> </li> <li>Рівні дозволів учасників (read, write, admin)</li> <li>Автоматизація задач, перетягування карток та оновлення статусів залежно від дій на репозиторіях</li>  <li>Весь функціонал доступний у безкоштовній версії</li> </ul> | <ul> <li>Обмежена гнучкість поза сферою розробки</li> <li>Відсутність розширеної аналітики</li> <li>Складність для нетехнічних користувачів</li> </ul> |
| <div style="text-align: center">**Opportunities**</div>                                                                                                                                                                                                                                                                                                                                                                                                                                                                                                                                                 | <div style="text-align: center">**Threats**</div>                                                                                                      |
| <ul> <li>Поглиблена автоматизація та з іншими сервісами, такими як Slack або Jira</li> <li>Розширення функцій управління проєктами для нетехнічних команд</li> </ul>                                                                                                                                                                                                                                                                                                                                                                                                                                    | <ul> <li>Залежність від GitHub</li> <li>Швидкі зміни в потребах розробників</li> </ul>                                                                 |

### [Trello](#link16)

Trello — це хмарний сервіс для управління проєктами, заснований на концепції Kanban-дошок.
Він включає такі елементи, як команди, дошки, списки й картки, та дозволяє організовувати завдання у вигляді карток,
які можна переміщати між стовпцями, що представляють етапи виконання завдань.
Trello відомий своєю простотою і гнучкістю, пропонуючи можливість додавати терміни, списки задач, файли та коментарі до
карток.
Система легко інтегрується з іншими інструментами, такими як Google Drive або Jira та є популярною серед команд
будь-якого розміру завдяки своїй простоті у використанні.

| Strengths                                                                                                                                                                                                                                                                                                             | Weaknesses                                                                                                                                                                               |
|-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|------------------------------------------------------------------------------------------------------------------------------------------------------------------------------------------|
| <ul> <li>User-friendly інтерфейс, зручність роботи з різних пристроїв</li> <li>Можливості кастомізації для потреб команди</li> <li>Має інтеграції з Google Drive, Github, Gitlab, Jira, сторонніми інструментами для аналітики та автоматизації </li> <li>Доступний у вигляді додатка для Windows та MacOS</li> </ul> | <ul> <li>Складність організації масштабних проєктів</li> <li>Велика частина функціоналу доступна лише у платній версії</li> <li>Відсутність вбудованих інструментів аналітики</li> </ul> |
| <div style="text-align: center">**Opportunities**</div>                                                                                                                                                                                                                                                               | <div style="text-align: center">**Threats**</div>                                                                                                                                        |
| <ul> <li>Розширення функцій для великих команд</li> <li>Покращення автоматизації та аналітики</li> </ul>                                                                                                                                                                                                              | <ul> <li>Залежність від сторонніх інтеграцій</li> <li>Зростаючі очікування від користувачів</li> <li>Проблеми з безпекою</li> </ul>                                                      |

### [Jira](#link17)

Jira — це потужна платформа для управління проєктами, створена компанією Atlassian.
Він складається з трьох основних розділів: проєкти, проблеми та робочий процес.
Jira пропонує можливості для відстеження завдань, багів, спринтів і прогресу розробки за допомогою Kanban або
Scrum-дошок.
Вона дозволяє детально налаштовувати робочі процеси, пріоритети завдань і відстежувати метрики продуктивності.
Jira має гнучку систему автоматизації та інтеграції з багатьма іншими інструментами, такими як Bitbucket і Confluence та
добре вписується в Agile-методологію управління проєктами.
Варто зазначити, що Jira займає більшу частину ринку управління проєктами (42%).

| Strengths                                                                                                                                                                                                                                                                                                                                                                                                                                                          | Weaknesses                                                                                                                                                                |
|--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|---------------------------------------------------------------------------------------------------------------------------------------------------------------------------|
| <ul> <li>Підтримка Scrum, Kanban-дошок, спринтів та backlog</li> <li>Гнучке налаштування робочих процесів, полів, прав доступу і завдань</li> <li>Розширені функції звітності, включаючи графіки, діаграми та трекінг прогресу</li> <li>Може використовуватися як для малих, так і для великих організацій</li> <li>Має велику кількість інтеграцій з іншими сервісами (Confluence, Bitbucket, GitHub, Slack)</li> <li>Наявність Atlassian Intelligence</li> </ul> | <ul> <li>Доволі складний інтерфейс для нових користувачів</li> <li>Переважна орієнтація на розробників</li> <li>Погана адаптація для короткострокових проєктів</li> </ul> |
| <div style="text-align: center">**Opportunities**</div>                                                                                                                                                                                                                                                                                                                                                                                                            | <div style="text-align: center">**Threats**</div>                                                                                                                         |
| <ul> <li>Додавання розширених функцій автоматизації та штучного інтелекту</li> <li>Адаптація інтерфейсу для широкого кола користувачів</li> <li>Покращення мобільної версії</li> </ul>                                                                                                                                                                                                                                                                             | <ul> <li>Зростаючі вимоги до захисту даних</li> <li>Сильна конкуренція з боку схожих систем</li> </ul>                                                                    |

### [Backlog](#link18)

Backlog — це система для управління проєктами, орієнтована на команди розробників, яка пропонує інструменти для
керування завданнями, трекінгу багів і версій програмного забезпечення.
Backlog підтримує структурування проєктів за допомогою спринтів, Kanban-дошок і тимчасових шкал.
Крім того, платформа інтегрується з репозиторіями коду, надаючи можливість стежити за рев'ю й обговорювати проблеми в
реальному часі.

| Strengths                                                                                                                                                                                                                                                                                             | Weaknesses                                                                                                                                                                                                                                   |
|-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|----------------------------------------------------------------------------------------------------------------------------------------------------------------------------------------------------------------------------------------------|
| <ul> <li>Широкий функціонал: різні типи користувачів, ролі й права доступу, можливість ділитися файлами, wiki проєкту</li> <li>Інструменти для підтримки Agile-процесів(Kanban-дошки та Scrum-функціонал)</li> <li>Інтеграція з популярними інструментами, такими як GitHub, GitLab, Slack</li> </ul> | <ul> <li>Обмежені можливості для кастомізації</li> <li>Невеликий функціонал безкоштовної версії</li> <li>Відсутність підтримки складної аналітики</li> <li>Вартість підписки для великих команд або організацій може бути високою</li> </ul> |
| <div style="text-align: center">**Opportunities**</div>                                                                                                                                                                                                                                               | <div style="text-align: center">**Threats**</div>                                                                                                                                                                                            |
| <ul> <li>Впровадження штучного інтелекту для прогнозування результатів та аналізу даних</li> <li>Покращення інтерфейсу</li> </ul>                                                                                                                                                                     | <ul> <li>Конкуренція з боку інших інструментів, які мають сильніші позиції на ринку (Jira, Trello, Asana)</li> <li>Високі вимоги до систем управління проєктами</li> <li>Питання безпеки даних</li> </ul>                                    |

### [Asana](#link19)

Asana — це інструмент для управління проєктами, призначений для оптимізації командної роботи та покращення співпраці.
Має як вебверсію, так і мобільний додаток, і включає безліч функцій для ефективного контролю робочого процесу.
Він дозволяє створювати проєкти, розбивати їх на завдання, відстежувати терміни та прогрес за допомогою календарів,
таймлайнів і Kanban-дошок.
Asana також забезпечує зручний обмін файлами, коментарями та інші інструменти для співпраці.
Вона інтегрується з багатьма іншими додатками, що дозволяє налаштувати робочий процес під конкретні потреби команди.

| Strengths                                                                                                                                                                                                                                                                                          | Weaknesses                                                                                                                 |
|----------------------------------------------------------------------------------------------------------------------------------------------------------------------------------------------------------------------------------------------------------------------------------------------------|----------------------------------------------------------------------------------------------------------------------------|
| <ul> <li>Велика різноманітність подання завдань: таблиця, Kanban-дошка, календар, таймлайн, workflow</li> <li>Наявність чату для учасників проєкту</li> <li>Можливість ділитися файлами з командою</li> <li>Ролі користувачів на проєкті</li> <li>Наявність desktop додатку для Windows</li> </ul> | <ul> <li>Може мати складнощі в освоєнні через велику кількість функцій</li> <li>Відсутність безкоштовного плану</li> </ul> |
| <div style="text-align: center">**Opportunities**</div>                                                                                                                                                                                                                                            | <div style="text-align: center">**Threats**</div>                                                                          |
| <ul> <li>Збільшення попиту на інструменти для спільної роботи</li> <li>Розширення інтеграцій та впровадження ШІ</li> </ul>                                                                                                                                                                         | <ul> <li>Швидка зміна потреб ринку</li> <li>Вразливості в галузі безпеки</li> </ul>                                        |

### [Basecamp](#link20)

Basecamp — це платформа для управління проєктами, яка об'єднує всі необхідні інструменти для командної роботи: обмін
повідомленнями, список завдань, файли, терміни і командні чати.
Basecamp має простий і мінімалістичний інтерфейс, орієнтований на полегшення спілкування та спільну роботу без зайвої
складності. Вона надає централізоване місце для обговорення проєктів, обміну файлами та відстеження статусу завдань, що
допомагає
зменшити кількість зустрічей та електронної пошти в команді.

| Strengths                                                                                                                                                                                   | Weaknesses                                                                                                                                                                                                                      |
|---------------------------------------------------------------------------------------------------------------------------------------------------------------------------------------------|---------------------------------------------------------------------------------------------------------------------------------------------------------------------------------------------------------------------------------|
| <ul> <li>Інтуїтивний інтерфейс</li> <li>Наявність мобільної версії</li> <li>Наявність API для сторонніх додатків</li> <li>Можливості зберігання та спільного використання файлів</li> </ul> | <ul> <li>Обмежені можливості кастомізації</li> <li>Немає часової шкали для візуального відстежування завдань</li> <li>Відсутність традиційних таблиць та списків</li> <li>Складнощі з управлінням великими проєктами</li> </ul> |
| <div style="text-align: center">**Opportunities**</div>                                                                                                                                     | <div style="text-align: center">**Threats**</div>                                                                                                                                                                               |
| <ul> <li>Зростання попиту на віддалену роботу</li> <li>Розширення функціоналу: статуси завдань, відстеження часу, пріоритетність завдань</li> <li>Створення глибших інтеграцій</li> </ul>   | <ul> <li>Конкуренція з боку більш функціональних платформ</li> <li>Зростаючі очікування від інструментів управління проєктами</li> </ul>                                                                                        |

## Висновки

Аналіз інструментів для управління проєктами показує їх важливість у сучасному бізнесі, де ефективність, адаптивність і
швидкість реагування є вирішальними факторами. З розвитком технологій команди стикаються з новими викликами. Попри
наявність різноманітних платформ, таких як Trello, Jira, Backlog, Asana та Basecamp, кожен із них має свої переваги
та недоліки, що впливають на їхню відповідність потребам різних команд і проєктів.

### 1. Різноманітність функцій

Кожен інструмент унікальний своїми можливостями. Наприклад, Trello простіший та зручніший, тому його найчастіше всього
обирають малі команди, які працюють над простими проєктами. Проте його обмежені функції можуть стати проблемою для
складніших задач. Своєю чергою, Jira зручніша для великих команд, які працюють у середовищі Agile, адже вона надає 
потужні можливості для звітності та кастомізації. Однак її складність може стати бар'єром для новачків. Це підкреслює
необхідність уважного вибору інструменту, виходячи з конкретних потреб команди та їх проєктів.

### 2. Переваги та недоліки

Вивчення сильних і слабких сторін кожного інструмента дозволяє визначити, який із них найбільше підходить для конкретних
вимог. Наприклад, Asana пропонує зручний візуальний інтерфейс і чудові можливості для спільної роботи, але її вартість
може бути занадто високою для малих команд. Basecamp, своєю чергою, надає комплексне рішення для керування проєктами,
але його функції можуть бути занадто обмеженими для великих команд.
Ключові недоліки також варто враховувати при виборі. Наприклад, Backlog має обмежені можливості для взаємодії з іншими
системами, що може стати проблемою для команд, які активно використовують інші інструменти.

### 3. Значення інтеграції

Системи, що можуть взаємодіяти з іншими платформами та сервісами, мають суттєву перевагу в сучасних умовах. Це
забезпечує плавний обмін даними та оптимізацію робочих процесів. Наприклад, взаємодія з хмарними сервісами дозволяє
командам отримувати доступ до потужних обчислювальних ресурсів і зберігати дані в одному місці. Додатково, можливість
поєднання з Google Drive або GitHub, підвищує ефективність комунікації та співпраці між членами команди.

### 4. Виклики для великих команд

В умовах динамічного ринку управління проєктами важливо, щоб платформи пристосовувалися до сучасних технологій, таких як
штучний інтелект та автоматизація. Ці технології можуть забезпечити глибший аналіз даних, полегшити базові завдання та
підвищити ефективність команд. Розробникам інструментів для управління проєктами слід постійно додавати нові можливості
та впроваджувати інновації, щоб відповідати зростаючим потребам ринку й очікуванням користувачів.

**Таким чином, вибір правильного інструменту для управління проєктами не лише покращує робочий процес, але й має вплив
на загальну продуктивність у бізнес-середовищі. Команди, які обирають найкращі інструменти, здатні швидше адаптуватися
до змін та досягти поставлених цілей і високої якості виконання проєктів.**

## Посилання

1. <a id="link1" href="https://uk.wikipedia.org/wiki/Проєкт" target="blank">Проєкт</a>
2. <a id="link2" href="https://uk.m.wikipedia.org/wiki/%D0%97%D0%B0%D0%BC%D0%BE%D0%B2%D0%BD%D0%B8%D0%BA" target="blank">Замовник</a>
3. <a id="link3" href="https://uk.m.wikipedia.org/wiki/%D0%9C%D0%B5%D0%BD%D0%B5%D0%B4%D0%B6%D0%B5%D1%80_%D0%BF%D1%80%D0%BE%D1%94%D0%BA%D1%82%D1%83" target="blank">Проєктний менеджер</a>
4. <a id="link4" href="https://pmdoc.ua/product/pmbok4636/" target="blank">План управління проєктами</a>
5. <a id="link5" href="https://helpcrunch.com/blog/uk/kpi-abo-kliuchovi-pokaznyky-efektyvnosti/#So_take_KPI" target="blank">Ключові показники ефективності</a>
6. <a id="link6" href="https://www.kursak.com/proektuvannia-znachennia-kharakterystyka-elementy/#i-2" target="blank">Елементи проєктування</a>
7. <a id="link7" href="https://pmb.com.ua/uk/slovar-terminov/sistema-upravleniya-proektom-project-management-system-instrument/" target="blank">Система управління проєктами</a>
8. <a id="link8" href="http://confcontact.com/2015_04_25/3/3_shlyaga_nikolaev.html#:~:text=Життєвий%20цикл%20проєкту%20–%20концепція%2C%20що,свою%20назву%20та%20часові%20межі." target="blank">Життєвий цикл проєкту</a>
9. <a id="link9" href="https://nt.ua/blog/methodology-of-project-management#1" target="blank">Методологія управління проєктами</a>
10. <a id="link10" href="https://wizeclub.education/blog/populyarni-metodologiyi-upravlinnya-proyektami-vid-gnuchkoyi-agile-do-vimoglivoyi-prince2/" target="blank">Класифікація методів управління проєктів</a>
11. <a id="link11" href="https://www.uzhnu.edu.ua/en/infocentre/get/25551" target="blank">Модель</a>
12. <a id="link12" href="hhttps://uk.m.wikipedia.org/wiki/Артефакт_(UML)" target="blank">Артефакт</a>
13. <a id="link13" href="https://uk.m.wikipedia.org/wiki/Unified_Modeling_Language" target="blank">UML</a>
14. <a id="link14" href="https://uk.m.wikipedia.org/wiki/Діаграма_Ґанта" target="blank">Діаграма Ґанта</a>
15. <a id="link15" href="https://docs.github.com/en/issues/planning-and-tracking-with-projects/learning-about-projects/about-projects" target="blank">GitHub Projects</a>
16. <a id="link16" href="https://trello.com/en" target="blank">Trello</a>
17. <a id="link17" href="https://www.atlassian.com/software/jira" target="blank">Jira</a>
18. <a id="link18" href="https://nulab.com/backlog" target="blank">Backlog</a>
19. <a id="link19" href="https://asana.com" target="blank">Asana</a>
20. <a id="link20" href="https://basecamp.com" target="blank">Basecamp</a>
